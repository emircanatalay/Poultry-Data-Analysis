# Giriş

 Zaman serisi analizi, belirli bir zaman aralığında toplanmış verilerdeki dinamikleri anlamak,
geçmişe yönelik desenleri tespit etmek ve gelecekteki eğilimleri tahmin etmek için kullanılan
önemli bir yöntemdir. Bu analiz yöntemi, özellikle ekonomik göstergeler, tarım, enerji ve
üretim gibi pek çok alanda karar verme süreçlerinde yaygın olarak kullanılmaktadır. Bu
çalışmada, Türkiye'de 2015 (Haziran) – 2023 (Aralık) yılları arasında üretilen tavuk
yumurtası miktarına ilişkin TÜİK verileri kullanılarak zaman serisi analizleri
gerçekleştirilmiştir. Tavuk yumurtası, hem temel bir gıda maddesi hem de hayvancılık
sektörünün önemli bir göstergesi olarak ekonomik ve sosyal açıdan dikkate değer bir üründür.
Üretim miktarının yıllar içerisindeki değişimini analiz etmek, sektördeki trendleri ve
mevsimsel etkileri anlamak açısından büyük önem taşımaktadır. Bu bağlamda, çalışmanın
temel amacı, Türkiye'deki tavuk yumurtası üretim miktarının zaman içindeki trendini,
mevsimselliğini ve yapısal özelliklerini ortaya koyarak geleceğe yönelik öngörülerde
bulunmaktır. Bu çalışma, tavuk yumurtası üretim miktarındaki değişiklikleri modellemek ve
bu modele dayanarak üretim miktarına ilişkin ileriye dönük tahminlerde bulunmak üzere
tasarlanmıştır.